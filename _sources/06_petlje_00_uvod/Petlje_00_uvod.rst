Петље
=====

Наредбе гранања су нам омогућиле да пишемо програме у којима ће одређене наредбе да буду или не буду извршене, што зависи од вредности података у програму.

Слично томе, могуће је писати програме у којима ће неке наредбе да буду извршене више пута. Број понављања групе наредби може да буде унапред задат, а може и он да зависи од вредности података. Наредбе које омогућавају понављање других наредби зовемо наредбе понављања или петље. Петље нам омогућавају да решавамо још сложеније проблеме, као што ћемо видети у наредним лекцијама.
