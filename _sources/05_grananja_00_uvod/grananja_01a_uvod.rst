Гранања
=======

Само у сасвим једноставним случајевима се проблем решава потпуно истим низом корака без обзира на вредности улазних података. Много чешће је потребно за неке вредности података урадити једну ствар, а за друге вредности другу. 

Постоје наредбе које нам омогућавају да испитамо да ли подаци испуњавају одређени услов или услове. Од тог места у програму, извршавање се може наставити на различите начине у зависности од тога какве услове испуњавају подаци. Када пратимо редослед извршавања наредби у програму, на описаном месту се не зна унапред која наредба ће бити следећа извршена, већ то зависи од вредности података. Зато кажемо да се на датом месту алгоритам грана, а наредбе о којима је реч зовемо наредбама гранања.

У наредним лекцијама ћемо видети које наредбе гранања постоје, како се пишу и како могу да се употребе у решавању разних проблема.
