Еуклидов алгоритам
==================

Еуклидов алгоритам је један ефикасан поступак проналажења највећег заједничког делиоца два броја. Тај поступак се заснива на опажању да је сваки заједнички делилац пара бројева :math:`a` и :math:`b` уједно и заједнички делилац пара бројева :math:`b` и :math:`a \bmod b` и обрнуто (уз претпоставку да :math:`b` није нула). Због тога парови :math:`(a, b)` и :math:`(b, a \bmod b)` имају исти највећи заједнички делилац.

Поступак се сада састоји у томе да пар :math:`(a, b)` замењујемо паром :math:`(b, a \bmod b)` док :math:`b` не постане нула, а тада је :math:`a` тражени највећи заједнички делилац.

.. activecode:: deljivost_nzd
    :passivecode: true
    :coach:
    :includesrc: _src/petlje/deljivost_nzd.cs

Када умемо ефикасно да одредимо највећи заједнички делилац (*NZD*), тај поступак можемо да искористимо за одређивање најмањег заједничког садржаоца (*NZS*). Искористићемо једнакост :math:`NZD(a, b) \cdot NZS(a, b) = a \cdot b`, коју ћемо прихватити без доказа (покушајте да је докажете сами). Одавде лако добијамо :math:`NZS(a, b) = {{a \cdot b} \over NZD(a, b)}`. Да бисмо смањили могућност прекорачења опсега целих бројева, боље је да у програму рачунамо :math:`NZS(a, b) = a \cdot {b \over NZD(a, b)}` или :math:`NZS(a, b) = b \cdot {a \over NZD(a, b)}`, то јест да прво извршимо дељење па онда множење.

.. activecode:: deljivost_nzs
    :passivecode: true
    :coach:
    :includesrc: _src/petlje/deljivost_nzs.cs

У наставку можете да нађете задатке на тему *NZD* и *NZS*.
