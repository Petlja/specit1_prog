Пребројавање и издвајање
========================

Пребројавање
------------

Када се примењује основна операција пребројавања, по правилу уводимо једну целобројну променљиву, коју у разговору о таквим задацима зовемо бројач (сама променљива треба да има јасније име). Бројачу додељујемо почетну вредност 0, а затим у петљи проверавамо дати услов за сваки елемент серије. Сваки пут када наиђемо на елемент који испуњава дати услов, повећавамо бројач за 1. По изласку из петље вредност бројача одговара броју елемената који испуњавају услов.

.. questionnote::

    **Пример - позитивни бројеви**
    
    За *n* датих целих бројева исписати колико је међу њима позитивних.

.. activecode:: osnovne_broj_pozitivnih
    :passivecode: true
    :coach:
    :includesrc: _src/petlje/osnovne_broj_pozitivnih.cs

За операцију пребројавања нема посебних задатака, јер би сви ти задаци били сувише слични. Технику пребројавања можете вежбати у комбинацији са другим операцијама.

Издвајање
---------

Операцијом издвајања (филтрирања) издвајамо из серије оне елементе који испуњавају дати услов. 

.. questionnote::

    **Пример - исписивање позитивних бројева**
    
    Од *n* датих целих бројева исписати оне који су позитивни.

Решење:

.. activecode:: osnovne_ispisivanje_pozitivnih
    :passivecode: true
    :coach:
    :includesrc: _src/petlje/osnovne_ispisivanje_pozitivnih.cs

У реалној примени, операцијом издвајања бисмо све издвојене бројеве сачували негде тако да могу да се даље обрађују, уместо да их само испишемо.

Све основне операције добијају пун смисао тек када их комбинујемо са другим основним операцијама. Операција издвајања се природно комбинује са операцијама другог типа. То значи да над издвојеним елементима серије вршимо неку другу операцију, било током самог издвајања, било касније.

.. questionnote::

    **Пример - просек позитивних бројева**
    
    За *n* датих целих бројева исписати средњу вредност оних међу њима који су позитивни. Ако позитивних бројева нема у серији, уместо средње вредности исписати поруку "Nema pozitivnih".

Пошто елементе серије учитавамо и за сада не умемо да их све сачувамо у меморији рачунара, сваком елементу ћемо моћи да приступимо само једном. Због тога ћемо у истој петљи, то јест истом проласку кроз податке, упоредо са операцијом издвајања вршити операције бројања и (рачунања агрегатне функције) сабирања. 

Када се то овако каже, звучи као нешто тешко и компликовано, али када се погледа програм, видимо да је тек незнатно сложенији од примене само једне операције.

.. activecode:: osnovne_prosek_pozitivnih
    :passivecode: true
    :coach:
    :includesrc: _src/petlje/osnovne_prosek_pozitivnih.cs


У наставку су задаци за вежбање операције издвајања.
