Сложене операције
=================

Сложене операције настају комбиновањем основних операција. Да бисте били успешни у спровођењу сложенијих операција у вашим програмима, пожељно је да прво постанете спретни у свим основним операцијама.

У неким ситуацијама се основне операције могу изводити једна по једна да би укупан ефекат био извођење сложене операције која се од њих састоји. Ипак, често се основне операције комбинују тако што се изводе упоредо и "обрасци кодова" појединих операција се преплићу. Програми са секвенцијалним (једна по једна) извођењем основних операција су углавном лакши и за смишљање (писање) и за разумевање (читање). Са друге стране, програми са преплитањем основних операција су флексибилнији (на пример, често не захтевају могућност поновног приступа подацима) и ефикаснији (не захтевају додатну меморију и време за поновно дохватање сваког податка).

Један једноставан случај извођења сложене операције смо видели у примеру "Просек позитивних бројева", где смо упоредо изводили операције издвајања, бројања и рачунања агрегатне функције. 

~~~~

У задацима који се налазе у наставку, можете вежбати комбиновање различитих основних операција и извођење неких сложенијих операција.

- У задатку "Просечан раст цена" комбинује се пресликавање са агрегатном функцијом
- У задатку "Редни број максимума" комбинује се агрегатна функција са претрагом
- У задатку "Број максималних" комбинује се агрегатна функција са пребројавањем
- У задатку "Разлика сума до маx и од маx" комбинује се се агрегатна функција (максимум), са претрагом и још једном агрегатном функцијом (збир)

Пошто сваком податку можемо да приступимо само једном, овде је потребно комбиновати основне операције на тежи начин, то јест, треба их извршавати упоредо. Ово је сасвим реална ситуација када података има врло много и када они пристижу великом брзином (на пример обрада података који се очитавају са неког сензора).
