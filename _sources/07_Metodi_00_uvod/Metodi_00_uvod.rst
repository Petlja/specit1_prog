Статички методи
===============

Статички метод у језику *C#* можемо најкраће описати као групу наредби, која је именована и издвојена у засебну програмску целину. Извршавање те групе наредби се надаље у програму може захтевати навођењем имена које је дато методу, уместо навођења свих наредби из групе.

Статички методи се у програму могу користити као нове наредбе, или као нове уграђене функције језика. Стога писање метода можемо посматрати као проширивање језика. У наредним лекцијама ћемо видети како се методи пишу, како се извршавају и зашто су корисни.