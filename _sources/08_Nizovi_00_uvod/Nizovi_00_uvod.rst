Низови
======

За ефикасно решавање многих проблема је веома битно да се програму омогући директан и брз приступ великом броју података. За чување великог броја података међусобно истог типа користимо низове. 

Низове можемо да замислимо као променљиве које уместо једне, садрже више вредности (истог типа). Податке смештене у низ зовемо елементима низа. Сваки елемент низа можемо да дохватимо (да му приступимо) кад год је то у програму потребно. Елементима низа можемо и да мењамо вредност, то јест да их израчунавамо. Сада ћемо научити како да користимо низове у програмима и како нам то помаже да решимо још неке типове проблема.
